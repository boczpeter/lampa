# Lámpaszámlálós applet a Magyar Kerékpárosklub felméréséhez

Minden év tavasszal és ősszel a Magyar Kerékpárosklub országos lámpaszámlálást végez többé-kevésbé azonos helyszíneken a klub önkéntesei által. Cél a kerékpárosok kivilágításának felmérése és évek távlatában a trendek vizsgálata.

Tavaly a lezárások miatt elmaradt a tavaszi és őszi lámpaszámlálás, most viszont újra elővesszük a papírt és tollat, hogy lássuk a felvilágosodásunk trendjeit. Segíts kideríteni, hogy vajon tényleg sokan bringáznak-e lámpa nélkül! 20 perc az egész, és ott mérhetsz, ahol szeretnél.
November 11-én csütörtökön 19. alkalommal számoljuk meg az ország bringalámpáit. Célunk, hogy felhívjuk a figyelmet a kerékpárok kivilágítására, és adatokkal válaszolhassunk a tévhitekre.
A feladat nagyon rövid, és egyszerű:
1.) A saját településed tetszőleges, de viszonylag forgalmas pontján november 11-én csütörtökön, 19:00 és 19:20 között kell megszámolni az elhaladó bringásokat, és feljegyezni, hányan kerékpároztak kivilágítva.
2.) 20 perces mérésed eredményét [hozzászólásként küldd be ide az eseménybe](https://www.facebook.com/events/622147172546653?ref=newsfeed)! Mi táblázatba és infografikába szerkesztjük és közzétesszük az összesítést.

Tudnivalók:
- Az úton és járdán haladók ugyanúgy számítanak
- Pontosan 20 percig mérj
- Minden haladási irányt számolj
- Olyan pozíciót keress, hogy haladási iránytól függetlenül jól lásd az első és hátsó lámpát is
- Csak a világító lámpát számoljuk
- ~~Használj papírt és tollat, mert sok bringásnál könnyű belezavarodni~~ Használd az appletet akár mobilról és nem fogsz belezavarodni. :)
- Forgalmas ponton inkább kérj segítséget
- Ne torzítsd, becsüld vagy kozmetikázd az adatokat
- Legyél pontos
- Ha elrontottad, inkább kezdd újra a 20 percet, de 19:30 után már ne fogj bele, mert torzíthatja az eredményt
- A legkisebb település is számít, de a gyalog tolt bicikli nem.
Kérünk terjeszd az akciónk hírét, oszd meg a Facebookon, hogy sok helyen mérhessünk, és több bringáshoz jusson el.
Korábbi lámpaszámolások eredményeit itt találod: https://kerekparosklub.hu/category/cimkek/lampaszamlalas
Ha szeretnél, iratkozz fel, hogy emailben szólhassunk a következő alkalmakról:
https://forms.gle/ZUV2H4FiXehfxhMN9
➡️ Csatlakozz hozzánk!
- Lépj be a klubba - tagságoddal a bringás fejlődésért végzett munkát támogatod, biztosítást, kedvezményeket, jogsegélyt kaphatsz - és 264 nyeremény is vár: https://kerekparosklub.hu/tagsagiakcio2021tel
- Csatlakozz a legközelebbi Kerékpárosklub területi szervezethez: https://kerekparosklub.hu/teruleti-szervezetek
➡️ Támogasd a munkánkat:
https://kerekparosklub.hu/tamogass-minket
